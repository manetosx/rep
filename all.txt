Ποιος ο ρόλος της  γλώσσας BPEL; Τι είναι οι δραστηριότητες στην BPEL; Τι κατηγορίες υπάρχουν; Δώστε 3 παραδείγματα δραστηριοτήτων και εξηγήστε συνοπτικά τι κάνουν.
• Υποστηρίζει προγραμματισμό υψηλού επιπέδου και ο κώδικάς της δανείζεται πολλά στοιχεία από την XML. 
• Χαρακτηριστικό γνώρισμα της είναι ότι δεν εστιάζει στον τρόπο που οι διάφορες ΥΙ εκτελούν τις δραστηριότητες τους αλλά στο πως να τις συντονίσει μέσω ενός διαγράμματος ροής (business flow). 
• Η βασική μονάδα εργασίας σε μια BPEL διαδικασία ονομάζεται δραστηριότητα (activity).
Οι δραστηριότητες χωρίζονται σε δυο κατηγορίες: Βασικές (Basic) και Δομημένες (Structured). Κάθε βασική δραστηριότητα περιέχει στάνταρ γνωρίσματα (attributes) και στοιχεία που χρησιμοποιούνται στον καθορισμό συγκεκριμένων ιδιοτήτων. Χρησιμοποιούνται κυρίως για τη διαχείριση τόσο των δεδομένων (data manipulation) όσο και εισερχόμενων και εξερχόμενων αλληλεπιδράσεων μεταξύ των ΥΙ. Μερικά παραδείγματα βασικών δραστηριοτήτων είναι οι εξής: “receive”, “invoke” και “wait”. Οι δομημένες δραστηριότητες από την άλλη αποτελούνται από βασικές οι οποίες δομούνται υπό το πρίσμα μιας λογικής επιχειρηματικής ροής (logical business flow). Ενδεικτικές δομημένες δραστηριότητες είναι οι “switch” “while” ,“pick” και η “flow”.
receive
•Η δραστηριότητα “receive” χρησιμοποιείται για να λάβει μηνύματα από το συνεργάτη υπηρεσιών. 
reply
•Η δραστηριότητα “reply” χρησιμοποιείται για να στείλει μια απάντηση που αντιστοιχεί σε ένα μήνυμα ερώτησης.
invoke
• Η δραστηριότητα “invoke” χρησιμοποιείται από μία διαδικασία για να καλέσει μία λειτουργία μιας YI συνεργάτη.

 


Στην αρχιτεκτονική τη βασισμένη-σε-υπηρεσίες ποιοι οι βασικοί συμμετέχοντες ρόλοι και ποιες οι βασικές λειτουργίες που εμπλέκονται αυτοί; 
• Πάροχος Υπηρεσίας (Service Provider): – Δημιουργεί ένα έγγραφο, την Περιγραφή της Υπηρεσίας και τη δημοσιεύει απευθείας στον Αιτούντα ή σε κάποιο Ευρετήριο /Μητρώο. – Δέχεται κλήσεις της υπηρεσίας του (αντίστοιχος του εξυπηρετητή στο μοντέλο πελάτης -εξυπηρετητής). 
• Αιτών Υπηρεσίας (Service Requestor): – Έχει ως στόχο την εύρεση μιας περιγραφής μιας υπηρεσίας που τον ενδιαφέρει. – Χρησιμοποιώντας την περιγραφή καλεί αυτήν την υπηρεσία (αντίστοιχος του πελάτη στο πελάτης - εξυπηρετητής).
• Ευρετήριο Υπηρεσίας (Service Registry): είναι υπεύθυνο να διαφημίζει τις υπηρεσίες οι οποίες έχουν δημοσιευτεί από τους παρόχους τους και να επιτρέπει στους αιτούντες να έχουν πρόσβαση στις περιγραφές των υπηρεσιών αυτών. Δέχεται ένα αίτημα για κάποιο είδος υπηρεσίας και απαντάει πληροφορώντας για την υπηρεσία αυτή. Από τη στιγμή που ο αιτών πάρει την απάντησή του αλληλεπιδρά μόνος του με τον πάροχο χωρίς περαιτέρω μεσολάβηση του ευρετηρίου.
Οι ρόλοι αυτοί έχουν και τις αντίστοιχες λειτουργίες τους.
 • Η λειτουργία της Δημοσίευσης (publish) αφορά τη καταγραφή μιας υπηρεσίας σε κάποιο ευρετήριο. Όταν ο πάροχος καταγράφει την περιγραφή της υπηρεσίας, ουσιαστικά δημοσιεύει τις λεπτομέρειές της σε μια κοινότητα από αιτούντες.
• Η λειτουργία του Εντοπισμού (find) αφορά τον μηχανισμό εύρεσης κάποιας υπηρεσίας στον Ιστό. Η εφαρμογή που αναζητά την υπηρεσία θέτει κάποια κριτήρια αναζήτησης. Το μητρώο υπηρεσιών αντιστοιχίζει τα κριτήρια εύρεσης σε κάποια δημοσιευμένη περιγραφή. Υπάρχουν μητρώα με απλές λειτουργίες αναζήτησης (HTTP GET) και άλλα με πιο αυξημένες δυνατότητες.
 • Η λειτουργία της Σύνδεσης (bind) αφορά την κλήση της υπηρεσίας. Η κλήση μπορεί να είναι δυναμική ( π.χ. δημιουργία κώδικα για την κλήση τη στιγμή που είναι αυτή επιθυμητή) ή στατική (δηλ. ο υπεύθυνος για την κλήση της υπηρεσίας κώδικας, να είναι έτοιμος από πιο πριν).
 



Συναλλαγές (transactions) στις Υπηρεσίες Ιστού: ποιες οι κατηγορίες αυτών; Μικρή περιγραφή για την κάθε μία και σε ποια σημεία/ιδιότητες διαφέρουν.
2 κατηγορίες:
1)	Ατομικές Συναλλαγές (Atomic/ACID συναλλαγές)
Οι συναλλαγές αυτές παρέχουν τις ακόλουθες ιδιότητες: 
• Ατομικότητα (Atomicity) = Είτε η συναλλαγή ολοκληρώνεται επιτυχώς και πραγματοποιούνται όλες οι ενέργειες που εκτελεί η εφαρμογή, είτε η συναλλαγή ολοκληρώνεται ανεπιτυχώς και δεν πραγματοποιείται καμία
ενέργεια. 
• Συνέπεια (Consistency) = Οι συναλλαγές παράγουν συνεπή αποτελέσματα και φροντίζουν ώστε κατά την ολοκλήρωσή τους η κατάσταση της εφαρμογής να είναι ορθή. 
• Απομόνωση (Isolation)  = Οι ενδιάμεσες καταστάσεις που παράγονται ενώ εκτελείται η συναλλαγή είναι αόρατες σε άλλες συναλλαγές. Επιπλέον υπάρχει κλείδωμα των πόρων κατά τη διάρκεια της συναλλαγής, έτσι ώστε μια άλλη συναλλαγή να μην μπορεί να τους αποκτήσει με τρόπο ο οποίος προκαλεί διενέξεις

• Διάρκεια (Durability) = Μετά την επιτυχή ολοκλήρωση μιας συναλλαγής, οι αλλαγές διατηρούνται, εκτός και αν συμβεί μια καταστροφική βλάβη.

2)	Επιχειρηματικές Συναλλαγές (Business transactions (αποτελούν υποκατηγορία των Εκτεταμένων Συναλλαγών))
Οι περισσότερες επιχειρηματικές εφαρμογές πρέπει να καταλήγουν σε κάποιο αμοιβαία συμφωνηθέν αποτέλεσμα.
Συνήθη χαρακτηριστικά τους είναι:
1)	 Δραστηριότητα μεγάλης διάρκειας: ΥΙ που προσπελάζονται από μια επιχειρηματική εφαρμογή ίσως να χρειάζονται περισσότερο χρόνο για να αποκριθούν, και η συνολική εφαρμογή μπορεί να παραμένει ενεργός για εκτεταμένες χρονικές περιόδους (λεπτά, ώρες, ημέρες, εβδομάδες).
2)	Η επιθυμία για δυνατότητα της εφαρμογής να εφαρμόζει επιχειρηματική λογική για το χειρισμό αστοχιών και τη συνέχιση της επεξεργασίας όταν κάτι πηγαίνει στραβά με μια συγκεκριμένη αίτηση ΥΙ.
3)	Η επιθυμία για δυνατότητα επιλογής των ΥΙ που θα συμπεριλαμβάνονται στη γενική έκβαση της συναλλαγής.
4)	Εφαρμογές που εκτείνονται συνήθως σε πολλούς επιχειρηματικούς τομείς, μέσα στους οποίους οι υλοποιήσεις των ΥΙ γενικά μπορεί να μην επιτρέπουν τη δέσμευση των πόρων τους από κάποια εξωτερική οντότητα.
Διαφορές:
1)	Στις επιχειρηματικές συναλλαγές, οι αστοχίες αντιμετωπίζονται διαφορετικά (πχ μέσω της αντιστάθμισης) ώστε να αποφεύγεται η επανάληψη σημαντικών ποσοτήτων εργασίας, καθώς οι συναλλαγές ACID θα ακυρώσουν όλη την εργασία που έχει διεκπεραιωθεί και όχι ένα μέρος της.
2)	Στις επιχειρηματικές συναλλαγές για την ελαχιστοποίηση της καθυστέρησης στην προσπέλαση πόρων από άλλους πιθανούς χρήστες, τα αποτελέσματα των ενδιάμεσων λειτουργιών πρέπει να γίνονται ορατά σε άλλους πριν την ολοκλήρωση της συνολικής δραστηριότητας.




Γλώσσα WSDL: ποια η λειτουργία της και ποια η δομή της με τα σημαντικότερα τμήματα αυτής (1)
Η Γλώσσα Περιγραφής Υπηρεσιών Ιστού (Web Services Description Language, WSDL): 
• Επιτρέπει στους προγραμματιστές να περιγράφουν τα “λειτουργικά” χαρακτηριστικά μιας YI —ποιες ενέργειες ή λειτουργίες εκτελεί η υπηρεσία από άποψη των μηνυμάτων που λαμβάνει και στέλνει. 
• Προσφέρει μια τυποποιημένη, ανεξάρτητη γλώσσας, άποψη των υπηρεσιών που παρέχονται στους πελάτες. 
• Προσφέρει διακριτική μελλοντική εξασφάλιση για υπάρχουσες εφαρμογές και υπηρεσίες (CORBA, J2EE και .ΝΕΤ).
• Ένα έγγραφο WSDL αποτελείται από ένα σύνολο ορισμών, οι οποίοι περιλαμβάνονται σε ένα στοιχείο <definitions>. 
• Οι ορισμοί καθορίζουν δομές δεδομένων (types), μηνύματα (message), τύποι θύρας (portType), συνδέσεις (binding), και υπηρεσίες (service).
• Το στοιχείο <types> χρησιμοποιείται για τη φιλοξενία δηλώσεων δομών δεδομένων, που αναφέρονται αργότερα, με σκοπό τον ορισμό των μηνυμάτων που ανταλλάσσει μια υπηρεσία.
• Στη WSDL τα μηνύματα μπορούν να αποτελούνται από ένα ή περισσότερα τμήματα, όπου ένα τμήμα αναπαριστά ένα μοναδικό στοιχείο το οποίο πρόκειται να σταλεί ή να ληφθεί.
• Μια δομή <portType> καθορίζει ένα σύνολο σχετικών λειτουργιών (στοιχείων <operation>) τις οποίες υποστηρίζει μια ΥΙ.
• Ο σκοπός του στοιχείου <binding>  (σύνδεση) είναι να περιγράψει πώς πρέπει να γίνει η μορφοποίηση αυτών των μηνυμάτων για την αλληλεπίδραση με μια συγκεκριμένη υπηρεσία.
• Το στοιχείο <service> της WSDL αποτελεί το τελικό μέρος μιας περιγραφής υπηρεσίας. Δείχνει τη θέση που μπορεί να βρεθεί μια υπηρεσία, χρησιμοποιώντας τα θυγατρικά του στοιχεία <port>. 



 
Ποια η αναγκαιότητα και τι τελικά παρέχει η Αρχιτεκτονική η βασισμένη-σε-υπηρεσίες (SOA); (β) Ποια είναι τα πέντε βασικά στρώματα(layers) στη Στοίβα Υπηρεσιών Ιστού (WS); Περιγράψτε συνοπτικά τη λειτουργία του κάθε σώματος. 
Αναγκαιότητα για νέα αρχιτεκτονική 
– Tο ενδιαφέρον πλέον στρέφεται προς την ευέλικτη αξιοποίηση των υπηρεσιών
 – Μέχρι πρόσφατα η δημιουργία και η παροχή υπηρεσιών στο Internet γίνονταν με ακαθόριστο τρόπο
 – Χρήση υπηρεσίας σήμαινε προσαρμογή όλου του συστήματός μου έτσι ώστε να γίνει συμβατό με αυτό του παρόχου της υπηρεσίας
 – Η προσπάθεια αυτή ολοκλήρωσης (integration), συχνά κατέληγε σε εξαρτημένα συστήματα, με χαμηλή συνδεσιμότητα
• Αποτελεί ένα συγκεκριμένο αρχιτεκτονικό ύφος, το οποίο έχει ως στόχο τη χαλαρή σύζευξη και τη δυναμική σύνδεση μεταξύ υπηρεσιών.
• Ως αρχιτεκτονική έννοια, η SOA επιτρέπει πολλαπλές προσεγγίσεις για την υλοποίηση και τη διανομή ενός συστήματος ΙΤ το οποίο έχει σχεδιαστεί και κατασκευαστεί με βάση τις αρχές της.

(β)
 Συστατικα στοιχεια: BPEL, WS-C
 Ποιοτητα υπηρεσιων: Αξιοπιστη ανταλλαγη μηνυματων, Ασφαλεια WS, WS-AT, WS-BA
 Περιγραφη: WSDL, Πολιτικη WS
 Ανταλλαγη μηνυματων: SOAP, Διευθυνσιοδοτηση WS, JMS
 Μεταφορα: HTTP, SMTP, TCP/IP, RMI/IIOP

